# Zadání projektu IUS(Úvod do softwarového inženýrství) - Model informačního systému


První částí projektu je vypracovat model případů užití. Diagram případů užití by měl být na jednu stranu formátu A4, měl by obsahovat více než jednoho aktéra a sadu případů užití. Případy užití volte dostatečně rozdílné, aby bylo poznat, že modelu a jeho smyslu rozumíte. V případě použití include/extend relací si dejte pozor na jejich správnou aplikaci.

Druhou částí projektu je vypracování ER diagramu, ten také slouží pro prezentaci požadavků definovaných zákazníkem. Pomocí ER diagramu se modelují perzistentní data a vztahy mezi nimi. Jedná se o vyšší úroveň dat (abstrakci), která jsou v systému uložena a mohou být dále zpracovávána.


# 33. Realitní kancelář
Vaším úkolem je vývoj informačního systému realitní kanceláře, která zprostředkovává prodej nemovitostí různých kategorií (byty, rodinné domy, kanceláře, ...). Systém musí umožňovat prezentaci na webu s možností vyhledávání na základě různých kritérií. Musí evidovat potenciální zájemce, kteří si hodlají nemovitost prohlédnout, jejich nabídky (nejde-li o předem stanovenou cenu), a samozřejmě konečného kupce společně se smlouvou. Systém musí evidovat stavy smlouvy od nabídky (vyjádření zájmu/nabídka ceny) až po uzavření a zaplacení. Počítejte s tím, že jedna nemovitost může být realitní kanceláří prodána vícekrát, pokaždé jiným klientem, přičemž si samozřejmě chceme uchovat informaci o všech těchto prodejích. Z webu je možné zadávat dotazy k jednotlivým nemovitostem. Tyto dotazy jsou (spolu s údaji pro kontaktování tazatele) uloženy do databáze. Bylo by vhodné, kdyby zájem o prohlídku, nabídka (vyjádření zájmu o) či dotaz k nemovitosti mohl zadat jak klient, který se pouze zaregistroval z internetu, tak i zákazník, který již má v systému zřízen řádný účet (tento je typicky zřízen při přidání nemovitosti k prodeji či zakoupení nějaké nemovitosti). Je samozřejmé, že ve smlouvě nemůže figurovat zákazník, který se zatím pouze zaregistroval z WWW - tedy o něm víme např. pouze jeho email.